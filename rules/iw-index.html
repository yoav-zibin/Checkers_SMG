<!DOCTYPE html>
<html>
<head>
  <meta name="viewport" content="width=device-width, initial-scale=1, maximum-scale=1, user-scalable=no">
</head>
<body>
  דמקה הוא משחק לוח שמשחקים בדרך כלל על לוח בן 64 (8 על 8) משבצות
  . המשחק מיועד לשני שחקנים שלכל אחד מהם יש 12 אבני משחק

  מטרת המשחק היא להוריד ("לאכול") את כל האבנים של היריב, או לחסום אותן, כלומר לא לאפשר ליריב לקיים מסע (צעד/מהלך). שחקן שנשאר ללא אבנים או ללא מסע אפשרי מוכרז כמפסיד.

  כל שחקן מניע בתורו אבן-משחק באלכסון, ממשבצת שחורה אחת למשבצת שחורה סמוכה בכיוון היריב. על המשבצת להיות פנויה מכלים, כלומר לכל אבן יש שתי אפשרויות תנועה – לכיוון היריב ימינה ולכיוון היריב שמאלה – וכל אחת מהן עשויה להיות חסומה.

  דילוג (או אכילה) מתבצע כאשר אבן משחק מונחת במשבצת סמוכה לאבן היריב, ומעבר לאבן היריב יש מקום פנוי. כאשר דילוג אפשרי, חובה לבצע אותו. דילוג מבוצע על ידי הנחת האבן במקום הפנוי שמעבר לאבן היריב והסרת אבן היריב מן הלוח. אם בתום הדילוג אפשרי דילוג נוסף חובה לבצע גם אותו (באותו תור), ללא הגבלה על מספר הדילוגים הרצופים או כיוון התנועה, כלומר חובה לבצע דילוגים גם לאחור. ברגע שקיימת האפשרות לבצע דילוגים בכיוונים שונים, חובה לבחור בכיוון בו מספר האכילות יהיה רב יותר, ואם יש אכילה אחורית חייב לאכול אחורה.

  כשאבן משחק מגיעה לשורה האחרונה, היא הופכת להיות "מלך" (בעברית יש הקוראים לכך "מלכה"), כאשר בדרך כלל מייצגים מלך על ידי שתי אבני משחק מונחות אחת על השנייה. מלך, בניגוד לאבן רגילה, יכול לנוע לכל הכיוונים באלכסון (כלומר גם אחורה), ללא הגבלה על כמות המשבצות בדרך, וכן גם הוא יכול לבצע דילוגים בכל כיוון.

  בדומה לאבנים הרגילות, גם המלך מחויב לבצע דילוגים כאשר יש לו אפשרות לעשות זו, אך בנוסף, הוא חייב לבצע דילוג גם כאשר אבנו של היריב אינה צמודה אליו, אך באותו האלכסון. לאחר הדילוג המלך יכול לעצור רק אחרי המשבצת של היריב בהמשך האלכסון. אם יש אבן יריב חשופה באחד מהאלכסונים של המשבצת בה הוא נחת, הוא לא מחויב לאכול אותה.


  </body>
</html>
